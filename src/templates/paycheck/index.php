<div class="scene paycheck i:paycheck">
	<h1>Penge, renter, investering og deriviater</h1>
	<p>
		I dag er penge blevet noget vi er dybt afhængige af, men sådan har det ikke altid været.
		Faktisk blev penge opfundet for at gøre det lettere at bytte varer, som ikke havde den
		samme værdi. Eksempelvis kunne man ikke bare bytte en ko for en skål, uden at der skulle noget mere
		med i handlen, og det var ikke altid at indhaveren af koen, var interesseret i 1000 skåle.
	</p>
	<p>
		Før vores udgave at penge kom til, kunne man så bruge guld eller andre objekter,
		som folk opfattede som værdifulde, men det blev hurtigt besværligt og grundlag for ophedede diskutioner
		om tingenes værdi. Derfor er penge en ganske praktisk opfindelse.
	</p>
	<p>
		Penge blev dog hurtigt en mangelvare, og hvad man ikke havde måtte man så låne.
		Oprindeligt var det ikke tilladt af opkræve renter af lån, da det var imod Guds vilje for både,
		kristne, jøder og muslimer. Dette var dog en pointe, som man valgte at ignorere i takt med at 
		penge blev vigtigere end Gud.
	</p>
	<p>
		Efterhånden som penge blev et mere etableret redskab til udveksling af værdier, voksede det finansielle
		system der skulle håndtere det, og blev relativt hurtigt til en meget magtfuld institution, for
		vigtigheden af penge kunne ikke undervurderes.
	</p>
	<p>
		I kolonitidens krige, kom de rige også i pengeproblemer. Holland skulle bruge flere penge end
		de havde, for at fortsætte kampen mod Spanien og Portugal, som netop havde fundet og plyndret en
		kæmpe sølvmine i sydamerika. I nødens stund opfandt de aktiemarkedet og ideen om investering
		mod deling af overskuddet. Nu kunne alle skyde deres penge virksomheder, i håbet om at tjene penge på
		det hvis Holland vandt kampen om at hente flest ressourcer med hjem fra deres togter.
	</p>
	<p>
		Herefter har udviklingen gang på gang presset opfindsomheden, hver gang de smarteste i samfundet 
		savnede nye indtjeningsmuligheder. Resultatet er i dag ekstremt spekulative finansielle arrangementer,
		hvor alt foregår på papiret, og penge skifter hænder, uden at sætte det mindste aftryk på den fysiske
		verden, eksempelvis derivatar i form af optioner eller futures.
	</p>
	<p>
		Penge er i dag blevet et mål i sig selv, i stedet for et middel til udveksling af varer. Penge er ikke
		et problem i sig selv, selvom mange opfatter det sådan. Det er snarere vores anvendelse af penge, der
		er problemet. Det er ikke fjernt at sammenligne det med problematikken omkring kniven.
	</p>

</div>